মেসিতে সন্তুষ্ট গার্দিওলা
বার্সেলোনা কোচ পেপ গার্দিওলা খুশি থাকলে আর কী লাগে! লিওনেল মেসির সাম্প্রতিক ফর্ম নিয়ে যে কথাবার্তা উঠছে, তাতে জল ঢেলে দিয়ে বার্সা কোচ জানিয়ে দিয়েছেন, মেসির ফর্ম নিয়ে তিনি যথেষ্ট সন্তুষ্ট এবং খুশি।
কোপা দেল রের সেমিফাইনালে গত বুধবার মেসির সেই পেনাল্টি মিসটি কিছুতেই ভুলতে পারছে না বার্সেলোনা সমর্থকেরা। মেসি পেনাল্টি থেকে গোল করতে ব্যর্থ হওয়ায় ভ্যালেন্সিয়ার সঙ্গে ১-১ গোলে ড্র করে কাতালানদের হারাতে হয়েছে মূল্যবান একটি পয়েন্ট। লা লিগায় মালাগার সঙ্গে হ্যাটট্রিকের পর টানা তিন ম্যাচে কোনো গোলও পাননি এই আর্জেন্টাইন গেমমেকার।
লা লিগাতেও চিরপ্রতিদ্বন্দ্বী রিয়াল মাদ্রিদের চেয়ে সাত পয়েন্ট পিছিয়ে আছে বার্সেলোনা। সমর্থকেরা মনে করছেন মেসি তাঁর স্বভাবসুলভ ফর্মে নেই বলেই বার্সেলোনার এই অবস্থা।
মেসি সম্পর্কে স্পষ্টই জানিয়েছেন গার্দিওলা। তিনি বলেছেন, মেসির ফর্ম নিয়ে চিন্তার কোনো কারণ নেই। সে যেকোনো সময়ের চেয়ে ভালো ফর্মে রয়েছে। এমনকি সে ফর্মে না থাকলেও অনেক ফুটবলারের চেয়ে ভালো পারফরম্যান্স দেখায়।
পেনাল্টি মিসকে একটি দুর্ঘটনা হিসেবেই দেখতে চান গার্দিওলা। তিনি বলেন, এমনিতে তো মেসি দারুণ পেনাল্টি নেয়। ক্যারিয়ার শেষে কিন্তু পেনাল্টিতে গোল করার ক্ষেত্রে মেসির রেকর্ডটা ভালোই থাকবে।
কোপা দেল রের ভ্যালেন্সিয়ার বিপক্ষে ম্যাচটিতে পয়েন্ট হারানোর ব্যাপারে গার্দিওলা বলেন, সেই ম্যাচে আমরা জাভি, ইনিয়েস্তা, ভিয়া ও দানি আলভেজকে খেলাইনি। খুব সম্ভবত দলের মূল এই তারকাদের না খেলানোটাই সেদিনের

নিজস্ব প্রতিবেদক, ভৈরব ও নরসিংদী প্রতিনিধি |‘তুমি কখন ফিরবে? আজও কি অনেক রাত হবে? নাজা (মেয়ে) কাঁদছে’—স্ত্রী বাবলির এমন অনুযোগে স্বামী লোকমান হোসেনের জবাব ছিল, ‘না, আজ আর গভীর রাত করব না। এক ঘণ্টার মধ্যে বান্দা হাজির হবে।’
রাজনীতিক ও জনপ্রতিনিধি স্বামীর আশ্বাসে আস্থা আছে স্ত্রী বাবলি আক্তারের। তাই শিশুসন্তানকে বলেছেন, ‘আর কান্না করতে হবে না, তোমার বাবা কিছুক্ষণের মধ্যে আসবে।’ কিন্তু রাত পেরিয়ে, পরদিন দুপুর গড়িয়ে লোকমান বাড়ি ফিরেছেন। শুধু পরিবারকে কাঁদিয়ে নয়, নরসিংদীবাসীকে শোকের সাগরে ভাসিয়ে মেয়র লোকমান হোসেন এসেছেন লাশ হয়ে।
স্বামীর মৃত্যুর খবর জানার পর থেকে বাবলি আক্তার সংজ্ঞাহীন। কিছুটা সংবিৎ ফিরে পেলে আর্তনাদ হয়ে বেরিয়ে আসছিল স্বামীর সঙ্গে শেষ এই কথোপকথন। পরিবারের সদস্যরা জানান, মুঠোফোনের সেই আলাপের ১৫ মিনিট পরই জেলা আওয়ামী লীগের কার্যালয়ে ঢুকে এক সন্ত্রাসী গুলি করে হত্যা করে জনপ্রিয় রাজনীতিক আর আদর্শ এই মেয়রকে। স্ত্রী-সন্তানকে বেশি রাত না করার প্রতিশ্রুতি দেওয়া মানুষটি যেন হারিয়ে যান রাতের আঁধারে।
গতকাল বিক্ষুব্ধ কর্মীরা যখন মহাসড়ক অবরোধ করছে, জ্ঞানশূন্য ক্ষোভের আগুনে পোড়াচ্ছে ট্রেন, তখন শোকাহত পৌরবাসীর ঢল নামে মেয়র লোকমানের বাড়িতে।

মুনমুনের অতিথি শাকিব ও অপু
উপস্থাপক মুনমুনের অতিথি হলেন চলচ্চিত্রে বর্তমান সময়ের জনপ্রিয় জুটি শাকিব খান ও অপু বিশ্বাস। ঈদের জন্য নির্মিত একটি অনুষ্ঠানে তাঁরা অতিথি হয়েছেন মুনমুনের।
প্রযোজক সূত্রে জানা গেছে, বর্তমান সময়ে আমাদের চলচ্চিত্রে জনপ্রিয় জুটি শাকিব খান ও অপু বিশ্বাস। তাঁদের দুজনকে নিয়মিতভাবে সিনেমার পর্দায় দেখা গেলেও টেলিভিশনের পর্দায় খুব একটা দেখা যায় না। তবে দর্শকদের কিন্তু তাঁদের নিয়ে কৌতূহলের শেষ নেই। দর্শকদের সেই কৌতূহল ও আগ্রহের কথা চিন্তা করেই শাকিব খান ও অপু বিশ্বাসকে নিয়ে আড্ডার আয়োজন করা হয়েছে। মুখোমুখি আড্ডায় শাকিব-অপু তাঁদের অজানা অনেক কথাই দর্শকদের সঙ্গে ভাগাভাগি করবেন।
প্রিয় জুটি অনুষ্ঠানটি প্রযোজনা করেছেন ওমর ফারুক ও যুথিকা রায়। আরটিভিতে ঈদের দিন রাতে দেখানো হবে অনুষ্ঠানটি।

ইসরায়েল সাময়িকভাবে ফিলিস্তিনি কর্তৃপক্ষকে তহবিল হস্তান্তর বন্ধ রাখবে বলেও ঘোষণা করেছে। নাম প্রকাশ না করার শর্তে মঙ্গলবারই ইসরায়েল সরকারের এক জ্যেষ্ঠ কর্মকর্তা এএফপিকে বলেন, ইসরায়েলি কর্তৃপক্ষ ফিলিস্তিনের পক্ষে যে অর্থ সংগ্রহ করে সরকার তা সাময়িকভাবে আটকে রাখার সিদ্ধান্ত নিয়েছে। এ অর্থের মধ্যে রয়েছে ইসরায়েলি বন্দর হয়ে ফিলিস্তিনে আমদানি করা পণ্যের শুল্ক।
ধারণা করা হচ্ছে, এর মধ্য দিয়ে ইসরায়েলে ফিলিস্তিনকে সংকেত পাঠাতে চায় যে স্বাধীন রাষ্ট্রের দাবিতে জাতিসংঘের নিরাপত্তা পরিষদে এ মাসের ভোটাভুটিতে অংশ নিলে আরও ভয়াবহ পরিণতি হবে ফিলিস্তিনের।
ক্ষুব্ধ প্রতিক্রিয়া ব্যক্ত করে ফিলিস্তিনের প্রেসিডেন্টের মুখপাত্র নাবিল আবু রুদেইনা বলেন, দ্রুত বসতি নির্মাণের এই সিদ্ধান্ত শান্তি-প্রক্রিয়াকেও দ্রুত ধ্বংস করবে। তহবিল বন্ধের ইসরায়েলি ঘোষণার প্রতিক্রিয়ায় তিনি মন্তব্য করেন, 